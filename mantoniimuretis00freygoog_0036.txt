ORATIO III. 23

omnium concursu, studio, attentione dignissimam!
Etenim si vere scripsit Aristoteles, magis expeten-
dam esse quantulamcunque praestantium rerum et
remotarum a captu vulgi cognitionem et intelligen-
tiam, quam communium et pervagatorum quamlibet
exquisitam tractationem: quis cst, qui non videat,
quantulamcunque cognitionem animi, quo nihil est
dianae naturae propius aut similius, quamlibet
accuratae aliarum rerum cognitioni multis esse
partibus anteponendam? Et si nemo est, quem
non vel nitido concepta speculo vel periti artificis
expressa manu corporis sui figura delectet: quanto
iucundius quantoque suavius esse debet, expressam
doctissimorum hominum ingeniis animi sui quasi
quandam imaginem contueri? Quid illud? quanti
tandem faciendum putatis, quod oum vitam nihil
magis conturbet, quam mortis metus, eas nos re-
tiones, quibus ille pellatur, allaturos esse profitemur?
Non sine magnis haec meis laboribus, sudoribus, vigi-
liis fient; sed mihi oum rerum ipsarum pulcritudo,
tum flagrantissima cupiditas studia vestra modis
omnibus adiuvandi, omnem laborem non modo fa·
cilem ac tolerabilem, verum etiam dulcem iucundum·
que reddit. Alios vulgaria atque obsoleta delectent,
vos mecum, Auditores, ad haec recondita et abstrusa
contendite. Illos humilia, nos sublimia, illos proclivia,
nos ardua, illos in promptu posita, nos a vulga-
rium oculis remota¹ delectent3 illos deterreat et
exanimet difficultas, nos exacuat ct exstimulat, illos
frangat ac debilitet, nos confirmet ae reficiat labor3
illi nihil sibi proponant, quod non quilibet unus e
¹ multis consequi possit, nos quidquid ignavi rel
1 sperare audeant, nostro indignum studio esse du·
camus.

= Sed quoniam nonnulli reperiuntur, qui, quod
vel erroris caligine occaecati, haec philosophiae cum
l eloquentia coniunctio quam sit fructuosa, non vident,

 

