38 carrio iu. ·

iniiciat: — sed ut nudo ac simplici orationis genere,
quale veritatis proprium esse ait Euripides*), ea,
quae ad rem facere videbuntur, exponam.
Primum igitur non artium modo, sed omnium
omnino humanarum rerum dignitatem atque prae·
'stantiam ex fine, ad quem earum quaeque dirigitur,
quemque sibi proponit, pendi ac spectari arbitror
oportere, ut, quanto cuiusque finis praestantiores
divinior est, tanto ipsa ceteris excellere iudicetur.
Quo posito - est enim ita perspicuum, ut proba-
tionis non indigeat, -— quis unquam reperietur
tanta vi praeditus ingenii, tanta eloquentiae copia

instructus, qui se de philosophia· pro ipsius digni-
tate rerba facere posse confidat? Non enim illa
sibi opes ac copias, quae et saepe possessoribus
suis exitio sunt ettam multis casibus eripi possunt,
non honores et imperia, quae quod concupiverint,
multi, quod aspernatus sit, nemo unquam vitupera-

tus est, non quidquam denique proponit eiusmodi, quo
et caiere sine probro et abundare sine gloria li-
ceat, sed eam, ad quam omnes adspirant, quam sibi
votis omnibus expetunt, ad quam onmes suas
actiones omniaque consilia referunt, felicitatem.
Quanto igitur ceteris omnibus bonis antestat feli·
citas, tanto philosophia ceteris artibus antecellit.
Quod si tanto studio coluntur artesquaedam, quae
nihil sibi aliud, quam lucrum et rei familiaris am·
plifioationem turn incertam, tum laboris ae pe·
riculi plenam proponunt, quanto haec studio digna
est, qua parantur verae illae opes animi, quae non
furto eripi, non incendio absumi, ¹non naufragio
absorberi possunt, quaeque certam rectamque viam
commonstrant ad persequendum id bouum, quo ce-
tera omnia eontinentur? Si tanto in honore medi-

* η *) Eurip. Phoeniss. 469. ἁπλοῦς ὁ μῦθος τῆς ἀληθείας
εφυ.

 

