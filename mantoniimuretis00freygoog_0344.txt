EPISTOLA LXXV. 105

admiratione tuarum singularium in omni genere
virtutum: quibus ita tibi, dum in urbe versatus es,
omnium voluntates conciliasti ac devinxisti, ut hodie
quoque, absente te, oum solutiores linguae et libe·
riora iudicia esse solent, nemo tamen aliter de te
quam de perfecto quodam et omnibus numeris ab·
soluto virtutis exemplo loquatur. Ex quo facile
potes intelligere, quantopere mihi detali patrono
gloriandum sit, quantaque in parte felicitatis ponere
debeam, quod non tantum in clientibus tua volun·
tate numeret, sed etiam nullo merito meo apud te
aliquo in pretio habear. Equidem, quantum in me
erit, omni studio ,connitur efficere, ut conservem
tuam istam erga me animi propensionem, neque
quidquam habeo antiquius, quam ur praestem ea
omnia, quae tibi ex me non iniucunda accidere
posse arbitrabor. Ac quoniam ab homine in libris
ac litterulis abdito vix aliud exspectari quidquam
potest, mittam ad te foetus quosdam ingenii mei,
non illos quidem valde dignos qui a te inspician-
tur, sed tamen non usquequaque tibi, ut spes est,
ingratos futuros, quod ab homine tui observantis-
simo proficiscentur. Mittam igitur, si Deus volet,
ante finem mensis Ianuarii libros duos Rhetori-
corum Aristotelis a me conversos in gratiam pio-
rum quorundam et eruditorum hominum e sodali-
tate Iesu, qui pro auctoritate, qua plurimum apud
me valent, egerunt mecum, ut id munus susciperem,
quod interpretationem, quain scholis suis uteren-
tur, reperire se ullam negarent Hoc igItur primum.
Sub finem autem mensis Aprilis spero forent mit·

tam opera omnia, quae quidem extant, Senecae,
emendata ame innumerabilibus locis, additis etiam
notis quibusdam meis. Eum vero librum spero et
tibist magno Cancellario atvero ipsi serenissimo
Regi ac Domino meo dignum visum iri, in quo
subsicivi temporis aliquid collocetur. Quod si tu

 

