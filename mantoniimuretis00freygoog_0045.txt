32 ORATIO 111.

dihgunt, et non aliter se philosophos visum iri pu-
tant, quam si dictione inquinatissima utantur, et, ut
sues in luto 11 coeno, sic ipsi in orationis sordibus
volutentur. Antiquis temporibus quoddam stultorum
genus fuisse proditum est, qui pedore ac squalore
horridi, pannis obsiti, semper illoti, semper intonsi,
semper impexi, illo ipso incultu ac neglectu corpo-
ris philosophorum nomen in vulgus assequebantur.
Non valde dissimilis est eorum amentia, qui oratio·
nem nullo studio excultam, nulla diligentia expolitam,
nullo artificio elaboratam philosophiae professoribus
convenire aiunt. Atque illi tamen eo tolerabiliores,
quod corporis colendi curam multi, ornandae oratio-
nis studium nemo olim, qui aliquo inter philosophos
loco haberetur, neglexit. Nisi forte quis Epicurum
et eos, qui ab eo sunt, obiiciat: quos ego vix in
hominum, in philosophorum quidem numero nullo
modo habendos esse censeo. Est antem operae pre·
tium audire, quomodo hanc suam tam praeposteram
tamque absurdam opinionem confirment. Gravis
alicuius et severae matronae philosophiam similem
esse aiunt, quam omnis fucus dedeceat, quae nativa
pulcritudine contenta, augere eam pigmentis et
lenociniis non laboret Ut incultos et horrentes
solitariosque lucos plus habere maiestatis ac vene-
rationis, quam nitidas 11 vindicatas et digestis in
quincuncem arboribus consitas sylvas, sic 'squalen-
tem et, ut 111 dixerim, impexam nescio quo modo
augustiorem et maiestatis pleniorem videri, quam
comptam et quasi unguentis delibutam orationem.
Quibus nos ita responsum volumus: non si calami-
stro intortus capillus et buccae minio ac cerussa
fluentes et vulsa supercilia et quaesitus arte den-
tium candor matronam dedecent, continuo illuviem
et situm 11 111111 decere. Est et suus non modo
matrifamilias, verum etiam viro cultus. Et, ut re-
prehendendus sit, si quis quotidie radatur ad spe·

 

